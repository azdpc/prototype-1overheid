# Prototype 1Overheid
Prototype van één ingang van waaruit de burger of professional al zijn overheidszaken kan regelen en relevante overheidsinformatie kan opzoeken. Het prototype is in meerdere stappen ontwikkeld door multidisciplinaire teams van de Dienst Publiek & Communicatie van het ministerie van Algemene Zaken.

Diverse onderdelen en pagina's van het meest recente prototype: https://azdpc.github.io/prototype-1overheid/

Een aantal video's van diverse 'flows' in het prototype: https://www.platformrijksoverheiddemo.nl/organisatie/online-advies/prototype-1overheid

## Doel van het prototype 

Het doel van het prototype is de gebruiker centraal te stellen en een ‘ideale  gebruikerservaring’ te laten zien, uitgaande van de volgende uitgangspunten:
- Communiceer vanuit 'één overheid' richting de gebruiker en niet vanuit alle overheden en overheidsorganisaties apart (=minder versnippering van overheidsinformatie)
- Maak de informatie meer relevant voor de gebruiker, bijvoorbeeld persoonlijker en locatiegebonden
- Biedt naast informatie ook meer transacties. Taken helemaal kunnen afronden in plaats van alleen informeren en doorverwijzen.

Het huidige prototype toont aan dat centraal aanbieden van informatie en taken van verschillende overheidsinstanties mogelijk is. Aangevuld met relevante beleidsgerelateerde informatie en documenten. Het prototype laat zien in welke gevallen dat gebeurt en op welke manier. Daarnaast biedt het prototype ruimte voor overige beleidsinformatie, de verhalen die overheidsorganisaties zelf willen vertellen en de visie en plannen van het huidige kabinet.

## Tweedeling
Gedurende het project bleek dat het voor de gebruiker logisch is om onderscheid te maken tussen een ‘praktisch’- en een ‘beleid’-deel. Dit zijn in het prototype twee verschillende websites geworden: 

1. Een ‘praktisch’-site (Blauw):
- Opzoeken en regelen: hier kun je echt iets regelen bij de overheid, ongeacht welke uitvoerende overheidsinstantie erachter zit. Bijvoorbeeld verlengen van het rijbewijs. In dit gedeelte kom je ook publieksvoorlichting tegen, maar alleen als het ondersteunend is aan het uitvoeren van je taak. Ook vind je hier het ‘mijn-overheid’-gedeelte, waarin je al je lopende zaken bij de overheid kunt inzien na inloggen.

2. Een ‘beleid’-site (Groen):
- Wetten en regels: hier vind je de beleidsonderwerpen, zoals ‘Afval verwerken’ of ‘Energie’. Dit is ook de plek voor organisatie-informatie, nieuwsberichten, documenten, enzovoorts.
- Visie en plannen: hier vind je de visie en plannen van het huidige kabinet voor de toekomst. 

De 2 websites binnen het prototype verschillen niet alleen inhoudelijk, maar ook in vormgeving, uitstraling en stijl. De ‘Opzoeken en regelen’-site is blauw en heeft een schreefloos lettertype (sans serif). De ‘Wetten en regels & Visie en plannen’-site is groen en heeft een schreefletter (serif). Deze kleuren zijn nadrukkelijk ‘werkkleuren’. Nader onderzoek is nodig om te zien welk kleuronderscheid het beste werkt.

Ook het beeldgebruik op beide websites verschilt. In het blauwe gedeelte gebruik je alleen beeld als dat ondersteunend is aan het uitvoeren van de taak. Het moet vooral niet afleiden. In het groene gedeelte zijn ook decoratieve beelden mogelijk, waardoor je de pagina’s een magazine- of storytelling-stijl geeft. 

Het verschil in vormgeving is niet nodig voor het uitvoeren van taken of het opzoeken van informatie in het prototype. De verwachting is wel dat het houvast geeft aan de regelmatige bezoeker. Bijvoorbeeld doordat je aan de kleur van een button al ziet om welke deel van het prototype het gaat. Kort gezegd komt het er op neer dat op de blauwe site er vooral aandacht is voor ‘hoe kan de gebruiker zo snel en makkelijk mogelijk geholpen worden en welke problemen staan hem bij de uitvoering van een taak in de weg’. De groene site vertelt veel meer een verhaal, 'verleidt' de gebruiker en biedt achtergronden en documenten bij beleidsonderwerpen. Je kan dit ook zien als onderscheid tussen ‘burgers’ en ‘professionals’. 

## Gebruikersonderzoek
Op verschillende momenten tijdens de realisatie van het prototype vond gebruikersonderzoek plaats. Gebruiksonderzoek vond plaats in zowel het UX-lab maar bijvoorbeeld ook in het restaurant van de Hema, de bibliotheek en op de Huishoudbeurs. Hierdoor kon het team hypotheses testen en gevalideerde keuzes maken om dit prototype te maken. Het team adviseert dat goed nader onderzoek uitgevoerd moet worden als er vervolgstappen worden gezet.

## Mens Centraal
Het ‘Prototype 1Overheid’ is gelieerd aan het programma ‘Mens Centraal’ van het ministerie van BZK.

## Versies
- v1.4 - Prototype 1Overheid en Loket Buitenland, DPC en Ministerie van Buitenlandse Zaken, Den Haag, 28 mei 2020. Aan het prototype zijn o.a. een contactpagina toegevoegd, en contactinformatie van Nederlandse ambassades en consulaten.
- v1.3 - Prototype 1Overheid en Loket Buitenland, DPC en Ministerie van Buitenlandse Zaken, Den Haag, 14 november 2019. Het protoype voorziet nu ook in informatie voor Nederlanders woonachtig in het buitenland. Er is een Engelse website aan het prototype toegevoegd waarin ook taalwissels mohelijk zijn.
- v1.2 - Prototype 1Overheid, DPC Den Haag, 18 maart 2019
- v1.1 - Prototype 'Vireo', DPC Den Haag, 12 november 2018
- v1.0 - Prototype 'Fieldlab Prototype 1 overheid', Zwolle 28 september 2018, https://github.com/RDBreed/fieldlab, zie https://rdbreed.github.io/fieldlab/
- Prototype ‘Overheidsbrede onderwerpen’ van de Dienst Publiek & Communicatie (DPC) van het ministerie van Algemene Zaken.

## Contact
Voor meer informatie kunt u contact opnemen met de <A HREF="mailto:dpc@minaz.nl">Dienst Publiek & Communicatie (DPC)</A>.
